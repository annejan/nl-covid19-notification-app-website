---
index: 3
set: 2
title: Werkt CoronaMelder ook met corona-apps uit andere landen?
redirect_from: 
  - /nl/faq/13-gebruik-app-uit-ander-land
---
Ja, CoronaMelder wisselt codes uit met apps uit een aantal andere Europese landen. Dit gebeurt op dezelfde manier als tussen twee gebruikers van CoronaMelder die bij elkaar in de buurt waren. Als één van jullie positief getest wordt en dit meldt in de app, dan ontvangt de ander een melding.

Vanaf 30 november 2021 werkt CoronaMelder samen met de corona-apps uit:

- Duitsland
- Italië
- Ierland
- Spanje
- Letland
- Kroatië
- Denemarken
- België
- Finland
- Noorwegen
- Slovenië

Je kunt een buitenlandse gebruiker van een corona-app tegenkomen in Nederland, bijvoorbeeld als jij een Duitser ontmoet die hier op reis is. Of jij kunt zelf in het buitenland een andere reiziger ontmoeten, bijvoorbeeld als je naar Duitsland reist óf als je een Duitser tegenkomt in Denemarken. Als de buitenlandse gebruiker later corona blijkt te hebben en dit in de app te meldt, ontvang jij een melding van CoronaMelder. En andersom. De samenwerking met apps van andere landen is handig voor mensen die in grensgebieden wonen en/of werken en als je op vakantie gaat.

Melden in de Nederlandse CoronaMelder werkt alleen in samenwerking met de Nederlandse GGD en met Nederlandse testaanbieders. Als je een coronatest in het buitenland doet en je blijkt besmet te zijn, kun je dat dus niet melden via CoronaMelder.

Als je in het buitenland bent, zal je telefoon regelmatig gegevens uitwisselen met de corona-apps uit andere landen. Daardoor zal het dataverkeer door CoronaMelder stijgen. Voorkom dan extra kosten. Bij ‘instellingen’ kun je instellen dat gegevens alleen worden verstuurd als je verbinding hebt met wifi. Dan gaan er geen gegevens verloren; ze worden alleen op een later tijdstip uitgewisseld.

## Lees ook:
- [Waar kan ik een NAAT(PCR)- of sneltest laten doen in het buitenland?](https://www.nederlandwereldwijd.nl/documenten/vragen-en-antwoorden/waar-kan-ik-een-pcr-of-sneltest-laten-doen-in-het-buitenland)
- [Testen op vakantie in Nederland](https://www.rijksoverheid.nl/onderwerpen/coronavirus-covid-19/testen/testen-op-vakantie-in-nederland).
- [Hoeveel data en stroom verbruikt de app?](/nl/faq/2-2-hoeveel-data-en-stroom-gebruikt-de-app)
