---
set: 2
index: 4
title: Waarom moeten mijn locatie-instellingen aan staan op mijn Android-telefoon?
redirect_from: 
  - /nl/faq/14-locatie-instellingen-android
---
Op een Android-telefoon moeten je locatie-instellingen aan staan om de app te kunnen gebruiken. Alleen vanaf versie 11 van Android hoeven de locatie-instellingen niet aan te staan om CoronaMelder te kunnen gebruiken.

Maar CoronaMelder heeft nooit toegang tot je locatie. De app gebruikt alleen bluetooth om te zien of je in de buurt bent van een ander persoon die de app heeft. Hiervoor gebruikt de app Bluetooth Low Energy.

Android-telefoons tot versie 10 kunnen alleen Bluetooth Low Energy gebruiken als de locatie-instellingen aan staan. Daarom vraagt je telefoon om je locatie-instellingen aan te zetten wanneer je CoronaMelder activeert.

Je kunt, als je dit wilt, zelf bij de locatie-instellingen op je telefoon controleren dat jouw locatie niet gebruikt wordt. Hoe precies, verschilt per telefoon.

Dit geldt alleen voor Android-toestellen, niet voor iPhones. Op alle type iPhones kun je de locatie-instellingen altijd uit zetten.
