---
set: 2
index: 1
title: Hoe meet CoronaMelder de afstand tot andere gebruikers van de app?
redirect_from: 
  - /nl/faq/5-hoe-meet-coronamelder-de-afstand
---
Telefoons met CoronaMelder delen via bluetooth codes als ze bij elkaar in de buurt zijn. De app maakt daarmee een inschatting of je binnen 1,5 meter van iemand anders bent. CoronaMelder gebruikt daarvoor een bepaalde vorm van bluetooth, Bluetooth Low Energy (lage energie-bluetooth). De app ziet daardoor of je dicht bij iemand bent geweest die ook de app heeft. Hoe sterker het signaal, hoe dichterbij je was. 

De metingen van CoronaMelder tellen bij elkaar op. Als je op dezelfde dag meerdere keren in de buurt bent van besmette personen en die contacten tellen op tot 15 minuten binnen 1,5 meter, dan krijg je ook een melding. Dit is omdat meerdere kortdurende risicovolle contacten het risico op besmetting verhogen.
 
Uit wetenschappelijk onderzoek is gebleken dat de meldingen van CoronaMelder betrouwbaar zijn. In de meeste gevallen is de afstandsmeting door de app goed. Om precies te zijn:

- In 84% van de gevallen dat iemand een melding moet krijgen, gebeurt dat ook.
- In 74% van de gevallen dat iemand géén melding moet krijgen, gebeurt dat niet.

Als er een muur is tussen de twee telefoons met CoronaMelder wordt het signaal verzwakt. Ben je binnen 1,5 meter afstand en staat er een muur, dan krijg je zelden een melding.

De app werkt zonder je locatie, naam, mailadres, telefoonnummer of andere contactgegevens.  De app weet niet wie jij bent, wie de ander is of waar jullie zijn.

## Lees ook:
- [Hoe werkt de app technisch precies?](/nl/faq/2-6-hoe-werkt-de-app-technisch-precies) 
- [Waarom moeten mijn locatie-instellingen aan staan op mijn Android-telefoon?](/nl/faq/2-4-waarom-moeten-de-locatie-instellingen-aanstaan-op-android)
- [Hoe zit het met mijn privacy?](/nl/faq/2-8-hoe-zit-het-met-mijn-privacy)
