---
index: 10
set: 4
title: Is er een bug bounty voor de CoronaMelder-app?
---
**Ja, die was er.** Op woensdag 20-01-2021 om 13.37 uur startte een bug bounty-programma om de IT-community uit te dagen mogelijke fouten in de CoronaMelder-app op te sporen. Dit programma is inmiddels beëindigd. 

Er zijn in totaal vijf meldingen gedaan. De bevindingen tonen geen kritieke risico’s voor de app die directe actie behoeven. De ontwikkelaars gaan de bevindingen binnenkort oplossen. Het ministerie bedankt alle deelnemers hartelijk voor hun bijdrage aan deze bug bounty. We nemen persoonlijk contact op met de prijswinnaars. Alle deelnemers krijgen een t-shirt als blijk van waardering voor hun inzet om (mogelijke) kwetsbaarheden op te sporen in de app en de systemen erachter. Dankzij deze technische mensen weten we dat CoronaMelder veilig is voor alle gebruikers. 

Een volledig overzicht van de bevindingen en de winnaars voegen we binnenkort hier op deze pagina toe. 
