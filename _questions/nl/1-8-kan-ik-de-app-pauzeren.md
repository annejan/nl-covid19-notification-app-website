---
set: 1
index: 8
title: Kan ik de app pauzeren?
redirect_from: 
  - /pauzeren
  - /pauseren
  - /nl/faq/24-kan-ik-de-app-pauzeren
---
Ja, dat kan. De app houdt dan tijdelijk niet bij of je in de buurt bent van andere mensen die CoronaMelder gebruiken. Dit is handig als je je telefoon in een kluisje of een ‘telefoonzak’ achterlaat, op werk of op school.

Je moet CoronaMelder handmatig weer aanzetten. Je kunt zelf instellen na hoeveel tijd je daarvoor een herinnering krijgt, met een maximum van 12 uur.
Zo pauzeer je de app:

1. Open CoronaMelder
2. Klik op “Instellingen”.
3. Klik op “App pauzeren”.
4. Klik op het volgende scherm op “Ja, pauzeer”.
5. Kies na hoeveel uur je een melding wilt krijgen om CoronaMelder weer aan te zetten: 1, 2, 4, 8 of 12 uur.

## Let op!

- De pauzefunctie stopt dus niet vanzelf. Je moet de app altijd zelf weer aanzetten.
- Als je de pauzefunctie gebruikt, krijg je tijdelijk ook geen meldingen van CoronaMelder als je (voordat je de app pauzeerde) in de buurt bent geweest van iemand met corona. Zodra je CoronaMelder weer aanzet, kijkt de app of je meldingen hebt. Als dat zo is, laat de app deze zien. Je mist dus geen meldingen, wel kan het zijn dat je ze later krijgt.
 
## Lees ook:
- [Welke andere notificaties krijg ik van CoronaMelder?](/nl/faq/2-11-welke-andere-notificaties-krijg-ik-van-de-app)
