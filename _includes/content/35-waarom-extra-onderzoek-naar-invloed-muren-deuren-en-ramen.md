CoronaMelder gebruikt software van Google en Apple om bluetooth-signalen te meten. Hoe sterker het signaal dat van een andere telefoon komt, hoe dichterbij die telefoon zich bevindt. 

Die afstand is van belang om de kans op besmetting te herkennen. Als de gebruikers van twee telefoons zich beide aan een andere kant van een muur of vloer bevinden, is de kans op besmetting klein. Het liefst geeft CoronaMelder dan ook geen melding als de gebruiker van de andere telefoon een besmetting meldt. 

Google en Apple hebben een nieuwe versie van hun software gemaakt. Voordat CoronaMelder die is gaan gebruiken, is een uitgebreide test uitgevoerd. Daarbij is speciaal gelet op het effect van muren en vloeren.

Het resultaat van de test is dat muren en vloeren het signaal tussen twee telefoons verzwakken. Daardoor worden deze metingen meestal niet als risicovol gezien. In 87% van deze gevallen krijg je inderdaad geen melding als de gebruiker van de andere telefoon een besmetting meldt. Zonder muren is dat in 73% van de gevallen.

Uit de test blijkt ook dat het materiaal van de muur of vloer invloed heeft. Het effect van een stenen muur of betonnen vloer is bijvoorbeeld groter dan van scheidingswand op kantoor.
<!-- 
## Report

<a href="https://www.rijksoverheid.nl/documenten/rapporten/2020/06/08/veldtest-bluetooth-validatie-covid-19-notificatie-app" rel="noopener noreferrer" target="_blank">Het rapport van de test uit april 2021 met de resultaten over het effect van muren en vloeren is hier te lezen</a>  -->
