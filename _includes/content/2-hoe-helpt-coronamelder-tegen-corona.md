Ben je in de buurt geweest van iemand die corona blijkt te hebben? En laat diegene ook in de app weten dat hij of zij besmet is?

Dan krijg je daarna een melding. Als je een melding krijgt, ben je dicht bij iemand geweest die later corona bleek te hebben. Raak dan niet in paniek: het is niet zeker dat jij dan ook corona hebt. Je hebt extra kans gelopen op besmetting: misschien heb je corona.

Ben je in de buurt geweest van een besmette persoon? Dan krijg je een melding van CoronaMelder en kun je je gelijk laten testen. Alle informatie daarvoor staat in de tekst van de melding.

- Als de datum van het contact in de melding korter dan 5 dagen geleden is, kun je je  direct laten testen. Als blijkt dat je besmet bent, kun je samen met de GGD gelijk maatregelen nemen.
- Als deze eerste test negatief is, doe je een tweede test 5 dagen na de datum van het contact in de melding (of kort erna). Het kan soms namelijk een aantal dagen duren voordat een test kan meten of iemand besmet is. Blijf thuis totdat uit deze test blijkt dat je geen corona hebt.
- Is de datum in de melding 5 of meer dagen geleden? Dan is er maar één test nodig. 
- Kun je geen test laten doen? Blijf dan thuis tot en met 10 dagen na de datum in de melding. Daarna mag je weer naar buiten als je geen klachten hebt.

Bel <a href="tel:08001202">0800-1202</a> om gratis een coronatest aan te vragen.

Blijk je zelf corona te hebben?

- Dan vraagt de GGD bij wie je in de buurt bent geweest, en belt de GGD deze mensen op.
- Samen met de GGD kun je jouw besmetting in de app melden. Als een GGD-medewerker je belt met de testuitslag, vraagt deze dan ook of je dit wilt melden in de app. CoronaMelder waarschuwt dan tegelijkertijd iedereen die bij jou in de buurt is geweest en kans op besmetting heeft gelopen.
- Dat zijn bekenden, maar ook onbekenden: mensen die anders misschien geen waarschuwing zouden krijgen. Zo vult de app het bron- en contactonderzoek van de GGD aan.
- Zo kunnen zij voorkomen weer anderen te besmetten, nog voor ze ziek voelen. Bijvoorbeeld door thuis te blijven.
- In deze melding staat alleen op welke dag ze in de buurt zijn geweest van een besmet persoon. Niet wie dit is en waar ze die persoon zijn tegengekomen.

Zo helpt de app om elkaar te beschermen tegen corona.

Dit kan nu in Nederland, maar ook daarbuiten, in samenwerking met de corona-apps van EU-landen. Door de internationale samenwerking tussen apps worden bijvoorbeeld mensen in de grensregio’s van Nederland gewaarschuwd, of mensen die in Nederland verblijven omdat ze hier wonen, werken, vakantie vieren, winkelen et cetera. Zo weet je eerder of je ongemerkt in contact bent geweest met een besmet persoon die een corona-app gebruikt van een ander EU-land. 

Lees ook: [Werkt CoronaMelder ook met corona-apps uit andere landen?](/{{page.lang}}/faq/13-gebruik-app-uit-ander-land)
