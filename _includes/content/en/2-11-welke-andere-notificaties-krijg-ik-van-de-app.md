<div class="notifications" markdown="1">

Je ontvangt berichten van CoronaMelder en van het besturingssysteem van je telefoon – van je Android-telefoon of iPhone. 

## Deze meldingen ontvang je vanuit de CoronaMelder-app:

### 1. Melding dat je in de buurt was van iemand met corona

![Een telefoon notificatie met de tekst Mogelijk contact met het coronavirus. Je bent X in de buurt geweest van iemand met het coronavirus. Lees meer in de app.](/media/beeldmateriaal/exposure-vanuit-coronamelder/CM_4.png)

Wanneer je deze melding krijgt, ben je langere tijd dicht bij iemand in de buurt geweest die later corona bleek te hebben. Klik op deze melding en volg de adviezen in de app.

Je ontvangt later nog een herinnering van deze melding, mocht je hem gemist hebben:

![Een telefoon notificatie met de tekst Herinnering: mogelijk contact met het coronavirus. Je bent X in de buurt geweest van iemand met het coronavirus. Lees meer in de app.](/media/beeldmateriaal/exposure-vanuit-coronamelder/CM_8.png)


### 2. Melding over het functioneren van de app

![Een telefoon notificatie met de tekst CoronaMelder is op dit moment niet actief. Controleer je instellingen](/media/beeldmateriaal/exposure-vanuit-coronamelder/CM_3.png)

Als je deze melding ziet, heb je misschien je bluetooth uitgezet. Op oudere Android-telefoons moet ook je locatie aan staan. Niet omdat CoronaMelder dan weet waar je bent, maar om Bluetooth Low Energy te kunnen gebruiken. Zie ook:  [Waarom moeten mijn locatie-instellingen aan staan op mijn Android-telefoon?](/{{page.lang}}/faq/2-4-waarom-moeten-de-locatie-instellingen-aanstaan-op-android).

![Een telefoon notificatie met de tekst De app heeft een update nodig. Update de app om te zorgen dat deze goed blijft werken.](/media/beeldmateriaal/exposure-vanuit-coronamelder/CM_5.png)

Als je deze melding ziet, weet je dat er een nieuwere versie van CoronaMelder is. Update dus meteen de app op je telefoon. Open daarna CoronaMelder voor instructies.

![Een telefoon notificatie met de tekst Technisch probleem. De app kon 24 uur niet controleren of de mensen die jij hebt ontmoet later corona bleken te hebben.](/media/beeldmateriaal/exposure-vanuit-coronamelder/CM_7.png)

Deze melding geeft aan dat er een technisch probleem was met de app. CoronaMelder kon geen informatie downloaden over nieuwe besmettingen. Bijvoorbeeld omdat je wifi niet goed werkt, of omdat CoronaMelder geen mobiele data mag gebruiken. Open CoronaMelder voor instructies. Zie ook: [Waarom moeten mijn locatie-instellingen aan staan op mijn Android-telefoon?](/{{page.lang}}/faq/14-locatie-instellingen-android/).

### 3. Melding na een pauze

![Een telefoon notificatie met de tekst Zet CoronaMelder weer aan. Let op de app is nog niet actief. Je moet deze zelf weer aanzetten in de app.](/media/beeldmateriaal/exposure-vanuit-coronamelder/CM_6.png)

Veel mensen maken gebruik van de pauzeknop. Bijvoorbeeld als scholieren hun telefoon in de klas in moeten leveren en in een ‘telefoontas’ stoppen. Of mensen die buiten sporten, op 1,5 meter afstand, maar wel hun tas met hun telefoon bij die van anderen leggen.

Deze melding herinnert je eraan dat je de app weer ‘aan’ moet zetten. Open CoronaMelder om de app weer aan te zetten.

### 4. 24 uur geen controles

“De app kon 24 uur niet controleren of mensen die jij hebt ontmoet later corona bleken te hebben. Controleer of je wifi of mobiele data aan staan en probeer het opnieuw.” Je krijgt deze melding als je 24 uur geen internetverbinding had of als de batterijoptimalisatie-functie op je telefoon ervoor zorgt dat de app niet goed werkt.

Om ervoor te zorgen dat CoronaMelder goed blijft werken, kun je de app 1 keer per dag openen of de instellingen van jouw telefoon aanpassen:
1. Ga op je telefoon naar het menu dat ‘Batterij’ heet.
2. Zet deze uit voor CoronaMelder. Hoe dit precies moet, verschilt per telefoon. Als je dit hebt aangepast, ontvang je deze melding niet meer. De batterij-optimalisatie blijft gewoon werken voor de andere apps op je telefoon.

Deze melding komt vooral voor op telefoons met Android 9 en 10, en op toestellen van Huawei, Xiaomi en Oneplus.

## Deze meldingen ontvang je vanuit iOS (iPhone)
![Een telefoon notificatie met de tekst Blootstellingsmeldingen uitgeschakeld. Je iPhone houdt geen logbestanden meer bij van apparaten bij jou in de buurt en je krijgt geen meldingen meer over mogelijke blootstellingen](/media/beeldmateriaal/exposure-vanuit-ios/iOS_6.png)

Als je deze melding ziet, werkt CoronaMelder niet zoals het hoort. Je hebt misschien je bluetooth uitgezet, of je moet de app even updaten. Open CoronaMelder voor instructies.

![Een telefoon notificatie met de tekst Maandelijkse update. Je iPhone blijft namens jou naar mogelijke blootstellingen zoeken.](/media/beeldmateriaal/exposure-vanuit-ios/iOS_5.png)

Wanneer je deze melding opent, zie je hoe vaak jouw iPhone deze maand gekeken heeft of jij bij iemand in de buurt was, die later corona bleek te hebben. 

## Deze meldingen ontvang je vanuit Android-telefoons

![Een telefoon notificatie met de tekst Blootstellingsmelding inactief. Schakel bluetooth in als je deze functie wilt gebruiken.](/media/beeldmateriaal/exposure-vanuit-android/Android_2.png)

![Een telefoon notificatie met de tekst Blootstellingsmelding inactief. Schakel locatie in als je deze functie wilt gebruiken.](/media/beeldmateriaal/exposure-vanuit-android/Android_5.png)

Als je deze melding ziet, werkt CoronaMelder niet zoals het hoort. Controleer of je bluetooth aanstaat. Op oudere Android toestellen moet ook je locatie aan staan in verband met Bluetooth Low Energy. Zie ook: [Waarom moeten mijn locatie-instellingen aan staan op mijn Android-telefoon?](/{{page.lang}}/faq/2-4-waarom-moeten-de-locatie-instellingen-aanstaan-op-android). Open CoronaMelder voor instructies. 

</div>
