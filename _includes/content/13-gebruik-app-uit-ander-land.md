Ja, CoronaMelder wisselt codes uit met apps uit een aantal andere Europese landen. Dit gebeurt op dezelfde manier als tussen twee gebruikers van CoronaMelder. Als een van jullie daarna positief getest wordt en dit meldt in de app, dan ontvangt de ander een waarschuwingsmelding.

Vanaf 30 november werkt CoronaMelder samen met de corona-apps uit: 

- Duitsland 
- Italië 
- Ierland 
- Spanje 
- Letland 
- Kroatië
- Denemarken 
- België
- Finland
- Noorwegen
- Slovenië

Je kunt een buitenlandse gebruiker van een corona-app tegenkomen in Nederland, bijvoorbeeld als jij een Duitser ontmoet die hier op reis is. Of jij kunt zelf in het buitenland een andere reiziger ontmoeten, bijvoorbeeld als je naar Duitsland reist óf als je een Duitser tegenkomt in Denemarken. Als de buitenlandse gebruiker later corona blijkt te hebben en besluit dit in de app te melden, ontvang jij een waarschuwingsmelding van CoronaMelder. En andersom. De samenwerking met apps van andere landen is dus ook handig voor mensen die in grensgebieden wonen en/of werken.

CoronaMelder werkt alleen in samenwerking met de Nederlandse GGD en met Nederlandse erkende testen. Als je een coronatest in het buitenland doet en je blijkt besmet te zijn, kun je dat dus niet melden via CoronaMelder. 

De verbinding tussen de back-end van de CoronaMelder en de EFGS werd mede mogelijk gemaakt door de Europese Commissie.

[Meer informatie over testen in het buitenland vind je hier.](https://www.nederlandwereldwijd.nl/documenten/vragen-en-antwoorden/waar-kan-ik-een-pcr-of-sneltest-laten-doen-in-het-buitenland)

[Meer informatie over testen als buitenlandse bezoeker aan Nederland vind je hier.](https://www.rijksoverheid.nl/onderwerpen/coronavirus-covid-19/testen/testen-op-vakantie-in-nederland)

Zie ook: [Heeft de Europese uitwisseling gevolgen voor het dataverbruik van mijn telefoon?](/{{page.lang}}/faq/38-heeft-de-europese-uitwisseling-gevolgen-voor-het-dataverbruik-van-mijn-telefoon/)
