## 1. Hoe kan ik op mijn Android telefoon zien dat Google het probleem opgelost heeft?

Google heeft een update doorgevoerd in de software voor de Blootstellingsmeldingen. Je kan zelf controleren of je deze geüpdate versie hebt. Ga naar Instellingen. Kies Google en vervolgens Blootstellingsmeldingen. Onderaan zie je het versienummer staan. Heb je versienummer **211290003** óf **211515000** en hoger? Dan heb je de juiste versie.

## 2. Wat is er aan de hand als ik een ander versienummer zie staan?

Er zijn drie mogelijkheden:
- Jouw Android telefoon doet geen automatische updates. Dit kun je instellen. Open de Play Store-app. Ga naar Menu → Instellingen → Apps automatisch updaten. Voer daarna de stappen beschreven onder 1 uit.
- Jouw Android telefoon heeft nog niet de update gehad. Google geeft aan dat komende week alle Android telefoons automatisch worden geüpdatet.
- Lukt het niet of wil je niet wachten? Je kan CoronaMelder eventueel pauzeren tot je Android telefoon is geüpdatet (maximaal 12 uur).

Nog vragen? Bel de helpdesk op <a href="tel:0800-1280">0800-1280</a> (gratis). De helpdesk is bereikbaar van maandag t/m zondag van 08.00 tot 20.00 uur.

## 3. Ik zie bij de Blootstellingsmeldingen dat mijn CoronaMelder de afgelopen dagen toch codes heeft gedownload. Hoe kan dat?

In de periode van 28 april tot en met 1 mei hield CoronaMelder via willekeurige codes bij of je iemand ontmoet hebt die ook de app gebruikt. De codes van personen die besmet bleken, zijn tijdelijk niet verstuurd. In plaats daarvan zijn fictieve codes verstuurd. Toen de app op 1 mei 17:00 uur weer werd aangezet, zijn de echte codes alsnog verstuurd.
