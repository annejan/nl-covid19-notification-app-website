CoronaMelder weet niet of een signaal komt van een andere telefoon die zich aan de andere kant van een muur of vloer bevindt. CoronaMelder meet alleen hoe sterk het signaal is: hoe sterker dat signaal, hoe dichter bij de andere gebruiker je bent. 

In april 2021 is een uitgebreide test gedaan waarin ook het effect van muren en vloeren is onderzocht. Daaruit blijkt dat muren en vloeren in het algemeen het signaal van een telefoon verzwakken. Daardoor meet CoronaMelder zoâ€™n contact in veruit de meeste gevallen niet als risicovol. Gebruikers krijgen in 87% van de gevallen dus geen melding als de persoon, die een besmetting meldde in de app, zich op een andere verdieping of in een andere kamer/huis bevond.
